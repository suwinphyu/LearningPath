### Test Automation
  
<img src="https://github.com/suwinphyu/readLists/blob/gh-pages/images/testautomation.png" width="680" height="300">

#### 𝐓𝐞𝐬𝐭 𝐀𝐮𝐭𝐨𝐦𝐚𝐭𝐢𝐨𝐧 လုပ်ဆောင်ရန်အတွက် စဉ်းစားသင့်သည့် အချက်များ
* ဘာကြောင့် test automation ကိုစတင် အသုံးပြုချင်တာလဲ 
* ဘယ်လို အပိုင်းတွေမှာ အသုံးပြုချင်တာလဲ 
* Test automation ကို ဘယ်သူတွေက လုပ်ဆောင်ကြမှာလဲ 
* ဘယ်လောက်ထိ သူတို့ရဲ့ လုပ်ဆောင်နိုင်ချေကို မျှော်လင့်ထားလဲ 
* ဘယ်လို နည်းလမ်းတွေနဲ့ စတင်ဖို့ ရည်ရွယ်ထားသလဲ 

#### "ဘာကြောင့် test automation ကိုစတင် အသုံးပြုချင်တာလဲ"
Features ကို မြန်မြန် release လုပ်ချင်လို့၊ Manual testing ကိုလျော့ချချင်လို့ ၊ Software tester တွေကို new features ကိုပဲ အလေးထားပြီး testing လုပ်စေချင်လို့ Regression Testing လုပ်ဆောင်ရတဲ့ အချိန်ကို လျော့ချနိုင်ဖို့ ၊Application build လုပ်ပြီးတိုင်း Integration testing ကို မြန်မြန် လုပ်ဆောင်နိုင်ဖို့ အစရှိသည့်ရည်ရွယ်ချက်တွေဖြင့် စတင်နိုင်ပါတယ်။

#### "Test automation ကို ဘယ်သူတွေက လုပ်ဆောင်ကြမှာလဲ"
Test automation ကို developလုပ်နိုင်အောင် Test automation scripts ရေးမည့်သူ ၊ Test execution လုပ်တဲ့အခါ test results တွေကို စောင့်ကြည့်ပေးမယ့်သူ  ၊ Business logic procedure ပြောင်းတဲ့အခါ မူလရေးသားထားတဲ့ scripts တွေကို update လုပ်ပေးမယ့်သူတွေ လိုအပ်ပါတယ်။ တစ်ယောက်တည်းက ပဲ အကုန်လုပ်ဆောင်တာလည်းဖြစ်နိုင်ပါတယ်.. team အလိုက် လုပ်ဆောင်ခွဲဝေလုပ်ဆောင်တာမျိုးလည်း ရှိနိုင်တယ် ။

#### "Test automation scripts ဘယ်သူတွေ ရေးသားကြမလဲ"
Developer – development ပိုင်းမှာ ကျွမ်းကျင်ပေမယ့် new features and bug fixing task တွေရှိတဲ့အတွက် test scripts ရေးသားဖို့ အချိန်မရနိုင်ပါဘူး 
Manual Tester – Testing logic and thinking ကို နားလည်ပေမယ့် test script ရေးသားဖို့အချိန်တစ်ခု လိုအပ်ပါတယ်။ New features တွေကို sprint အတွင်း အချိန်မီ testing လုပ်ရန်သာမက old features တွေအတွက်  test automation ရေးသားဖို့ အချိန်လုံလောက်နိုင်ပါ့မလား 
Developer ကော Manual Tester တွေပါ current tasks တွေကို လျော့ချပြီး automation အတွက် အချိန်တွေ လိုအပ်တဲ့ resources တွေပေးမယ်ဆိုလည်း ဒါဟာ အကောင်းဆုံးနည်းလမ်းလို့တော့ မဆိုလိုနိုင်ပါဘူး  
```
𝐓𝐞𝐬𝐭 𝐀𝐮𝐭𝐨𝐦𝐚𝐭𝐢𝐨𝐧 သည်လည်းပဲ 𝐬𝐨𝐟𝐭𝐰𝐚𝐫𝐞 𝐝𝐞𝐯𝐞𝐥𝐨𝐩𝐦𝐞𝐧𝐭 လုပ်ငန်းစဉ် တစ်ခုလိုပါပဲ. . 
𝐓𝐢𝐦𝐞 𝐚𝐧𝐝 𝐒𝐤𝐢𝐥𝐥 လိုအပ်ပါတယ် အချိန်ရှိတဲ့ အခါမှသာ လုပ်ဆောင်မယ့် 
side task တခုအနေနဲ့ အသုံးပြုမယ်ဆိုရင်တော့ ခဏပဲ စတင်ပြီး ရပ်ဆိုင်းသွားပါလိမ့်မယ် 

```
ဒါကြောင့်မို့ Test Automation အပိုင်းကို စိတ်ဝင်စားတဲ့သူ ဒါမှမဟုတ် automation engineer နဲ့ပူးပေါင်းပြီး စတင်လုပ်ဆောင်သင့်ပါတယ် 
ဘယ်လို Tool တွေကို အသုံးပြုကြမလဲ ၊ Test script ရေးသားရာတွင် အသုံးပြုမည့် Programming language ၊ ဘယ်လို scenarios တွေကို အရင်ဆုံး စတင်ပြီး automation လုပ်သင့်သလဲ စသည်တို့ကိုလည်း automation စတင်လုပ်ဆောင်ရာတွင် ထည့်သွင်းစဉ်းစားသင့်ပါတယ်။

#### Selenium
ဒီတခါမှာတော့ Automation testing tool တစ်ခုဖြစ်တဲ့ 𝐒𝐞𝐥𝐞𝐧𝐢𝐮𝐦 (https://www.selenium.dev/downloads/) အကြောင်းလေ့လာကြရအောင်..
Selenium က web application အတွက်သာ အသုံးပြုလို့ရတဲ့ opensource testing tool တစ်ခုဖြစ်ပြီးတော့ မည်သည့် browser မှာမဆို အသုံးပြုလို့ရပါတယ်။ Test Script ရေးသားဖို့အတွက် အဓိက Language တွေအနေနဲ့ Ruby,Java,Python,C# and JavaScript တွေကို အသုံးပြုပြီးရေးသားနိုင်ပါတယ်။  တခြား PHP, Kotlin အစရှိသည်တို့ဖြင့်လည်း language binding လုပ်ပြီး အသုံးပြုနိုင်ပါတယ်။ 

အားနည်းချက်အနေနဲ့ကတော့ Configuration လုပ်ရာမှာ နည်းနည်းရှုပ်တယ်။ Images testing  လုပ်ဆောင်လို့မရနိုင်တဲ့အတွက် တခြား third-party tool(eg. Sikuli with selenium ) တွေနဲ့ integrate လုပ်ပေးရပါမယ်။ Built-in Reporting feature မပါတဲ့အတွက် Test report ထုတ်နိုင်ဖို့၊ Test Data တွေကို export ထုတ်နိုင်ဖို့အတွက် မိမိအသုံးပြုမယ့် language အလိုက် framework တွေ ထပ်ပေါင်းထည့်ပေးရပါမယ်( eg. Java အတွက်ဆို TestNG / JUnit) Test development လုပ်ဆောင်ရန်အတွက် သက်ဆိုင်ရာ Language အလိုက် coding အခြေခံ သဘောတရားကို နားလည်ထားရမှာဖြစ်တဲ့အတွက် ROI Time ကြာမြင့်နိုင်ပါတယ်။ Popup box handling အတွက် script ရေးသားရာမှာလည်း အမျိုးအစား (Alert / Pop up/confirmation / Prompt/ Authentication) နဲ့ testing environment တည်ဆောက်ထားသော OS (eg. Window/Linux) ပေါ်မူတည်ပြီး ပြောင်းလဲနိုင်ပါတယ်။

Selenium ရဲ့ components (၃) ခုကတော့
1. IDE (browser extension tool, records the users’ actions in the browser)
2. Grid (run test cases in  different machines across different platforms)
3. Web Driver (browser automation APIs)

###### IDE
IDE ကတော့ သုံးရတာလွယ်ကူတယ် Firefox and Chrome extension (eg.https://chrome.google.com/webstore/detail/selenium-ide/mooikfkahbdckldjjndioackbalphokd ) ပဲရှိတဲ့အတွက် တခြား browser တွေမှာ သုံးလို့မရပါဘူး ။ Setup လုပ်ထားသော URL ရဲ့ user action ကို record လုပ်ထားပေးပြီး test-case အနေနဲ့ generate လုပ်ယူနိုင်ပါတယ်။

###### Grid 
Grid ကိုတော့ Multiple Operation Systems (Nodes) ပေါ်မှာ browser အမျိုးမျိုးနဲ့ တပြိုက်နက်တည်း run တဲ့အခါမှာ အသုံးပြုနိုင်ပါတယ်။ Parallel Testing လုပ်နိုင်တဲ့အတွက် test execution time ကိုလျော့ချပေးနိုင်ပါတယ်။

###### Web Driver
Browser automation APIs တစ်ခုဖြစ်ပြီး ရေးသားထားသော test script များကို language အလိုက် interpret လုပ်ပေးပြီး browser ပေါ်တွင် automatically အလုပ်လုပ်နိုင်အောင် web-driver ကို အသုံးပြုခြင်းဖြစ်ပါတယ်။
